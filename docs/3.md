---
hide:
  - navigation
  - toc
---

# Βιογραφικό

Αποφοίτησε από την Ιατρική Σχολή του Α.Π.Θ το 1997. Υπηρέτησε την στρατιωτική του θητεία ως οπλίτης ιατρός στη Σαμοθράκη και στη Στρατιωτική Σχολή Αξιωματικών Σωμάτων (Θεσσαλονίκη). Ολοκλήρωσε την υποχρεωτική υπηρεσία υπαίθρου στο άγονο αγροτικό ιατρείο Δαμασκηνιάς, Βόιου, Ν. Κοζάνης. Εκπαιδεύτηκε στην Παθολογία (ΓΝΘ Ο Άγιος Δημήτριος), στη Νεφρολογία (ΠΓΝ ΑΧΕΠΑ), στην Αιματολογία (ΠΓΝ Αλεξανδρούπολης) και τελικά στην Καρδιολογία στο Γενικό Νοσοκομείο Ημαθίας (Βέροιας), από όπου έλαβε και τον τίτλο ειδίκευσης στην Καρδιολογία το 2008.

Υπηρέτησε ως Επικουρικός Καρδιολόγος στο Θεαγένειο Αντικαρκινικό Νοσοκομείο Θεσσαλονίκης (2009-2010) και ως Επιμελητής Β΄ στο Νοσοκομείο Ημαθίας (Βέροια) μέχρι το 2013. Έκτοτε εργάζεται ως ελεύθερος επαγγελματίας, διατηρώντας ιδιωτικό ιατρείο στη Θεσσαλονίκη και στο Τσοτύλι, Ν. Κοζάνης, είναι υπεύθυνος καρδιολόγος ιδιωτικού διαγνωστικού κέντρου, ενώ παράλληλα εργάζεται στο Ιατρικό Διαβαλκανικό Κέντρο Θεσσαλονίκης.

Είναι Διδάκτωρ Ιατρικής του Πανεπιστήμιου Θεσσαλίας. Είναι πιστοποιημένος στην Καρδιακή Ανεπάρκεια από την Ευρωπαϊκή Εταιρεία Καρδιακής Ανεπάρκειας (Heart Failure Association of European Society of Cardiology) και έχει Πιστοποιητικό Μετεκπαίδευσης στη Θρόμβωση (Excellence in Thrombosis από το Ινστιτούτο Μελέτης και Έρευνας στη Θρόμβωση και την Αντιθρομβωτική Αγωγή) και στη Λιπιδιολογία (Excellence in Lipidology από την Ελληνική Εταιρεία Αθηροσκλήρωσης). Επίσης έχει λάβει τις πιστοποιήσεις Advanced Trauma Life Support (ATLS) Provider, Advanced Life Support (ALS) Provider, Paediatric Life Support (PLS) και είναι Advanced Life Support Νational Full Instructor και Instructors Trainer.

Είναι μέλος των ακόλουθων επιστημονικών εταιρειών: Ελληνική Καρδιολογική Εταιρεία, Καρδιολογική Εταιρεία Βόρειας Ελλάδας, Ελληνική Εταιρεία Αθηροσκλήρωσης, Ευρωπαϊκή Καρδιολογική Εταιρεία (European Cardiology Society), Εταιρεία Καρδιακής Ανεπάρκειας της Ευρωπαϊκής Καρδιολογικής Εταιρείας (Heart Failure Association of the ESC), Ευρωπαϊκή Εταιρεία Προληπτικής Καρδιολογίας (European Association Preventive Cardiology), Ευρωπαϊκό Συμβούλιο Υπέρτασης (Council on Hypertension), Ευρωπαϊκό Συμβούλιο Αγγειακών Εγκεφαλικών (Council on Hypertension).

Έχει συμμετοχή σε ελληνικά και διεθνή συνέδρια, στην εκπόνηση ανακοινωμένων και αναρτημένων εργασιών σε αντίστοιχα συνέδρια, σε δημοσιεύσεις σε ελληνικά καιδιεθνή ιατρικά περιοδικά.
